# Spelregels

## Controls
Tijdens het spel kun je verschillende acties uitvoeren. Dit kan gaan van bewegen over het bord, vechten en forten bouwen. De meeste acties worden uitgevoerd door middel van knoppen die naast het spelbord staan weergegeven. De enige twee afwijkende acties zijn:

1. Het openen van het optiemenu: - Esc -
2. Het bewegen van de speler: - Mouse2 - 

Het optiemenu kan vanaf overal in het spel bekeken worden. De speler kan je echter alleen bewegen als het binnen het spel jouw beurt is, je nog acties
overhebt en met de rechtermuisknop op een stad klikt. 

## Spelverloop

Een speler kan een spel aanmaken of meedoen met het spel van iemand anders. Bij het aanmaken van het spel wordt er een unieke code gegenereerd die spelers die meedoen moeten invullen bij het joinen van het spel. Optioneel kan er een wachtwoord aan de lobby toegevoegd worden, die joinende spelers dan ook moeten invullen. Gebruikersnamen moeten uniek zijn. In de lobby kun je kiezen tussen bepaalde karakters, totdat de host het spel start. Deze karakters hebben bepaalde vaardigheden die tijdens een gevecht willekeurig toegepast kunnen worden. De karakters zijn:

1. Magister Militum - Verwijder 2 barbaren uit jouw stad.
2. Consul - Plaats 1 legioen op jouw stad.
3. Regina Foederata - Verwijder 1 barbaar uit jouw stad en plaats 1 legioen op jouw stad.
4. Mercator - Verwijder 1 barbaar en 1 legioen uit jouw stad.
5. Praefectus Classis - Verwijder 1 barbaar uit jouw stad als hier een haven is.
6. Praefectus Fabrum - Verwijder 2 barbaren uit jouw stad als hier een fort is.
7. Vestalin - Verwijder 1 legioen uit jouw stad.

Na het kiezen van de karakters kan de host het spel starten. Na het starten van het spel krijgt een willekeurige speler de beurt.
De beurt van een speler bestaat uit 3 fasen:

1. Voer 4 acties uit
2. Trek 2 speelkaarten
3. Steden binnenvallen

Na fase 3 is de volgende speler aan de beurt. Spelers mogen elkaar altijd helpen en ondersteunen, maar de speler die aan de beurt is beslist wat er werkelijk gebeurt.

## Fase 1: Voer 4 acties uit

Tijdens elke beurt voert een speler maximaal 4 acties uit. Kies een combinatie van onderstaande acties. Je mag dezelfde actie meerdere keren uitvoeren, waarbij elke keer telt als 1 actie.

### Marcheren

Verplaats je pion naar een aangrenzende stad. Je mag maximaal 3 legioenen vanuit jouw stad meenemen. Je kunt niet naar barbaarvoorraadvelden verplaatsen.

### Fort bouwen

Plaats een fort in de huidige stad. Er kunnen maximaal 6 forten gebouwd worden, zoals weergegeven onder de actieteller. In elke stad kan slechts 1 fort geplaatst worden.

### Leger rekruteren

Kies om een aantal tussen 1 en 3 legioenen te rekruteren. Deze actie kan alleen uitgevoerd worden als er in de huidige stad een fort staat.

### Vechten

Voor elk legioen in jouw stad wordt 1 gevechtsdobbelsteen gegooid. Het resultaat van het gevecht wordt na het gevecht getoond. Door de verschillende eigenschappen van de rol die je gekozen hebt kan het daadwerkelijke resultaat afwijken van het resultaat dat je te zien krijgt. Zo kan er bijvoorbeeld een extra barbaar verdwijnen of een legioen bijkomen, afhankelijk van welke rol je gekozen hebt. Er moet minstens 1 barbaar in jouw stad zijn om deze actie uit te voeren.

### Ruilen

In dit scherm is een algemene pot met kaarten. Hier kunnen spelers kaarten van anderen opnemen. Het afleggen van de kaarten naar dit scherm, gebeurt via je hand door daar op de afleg knop te drukken. 

### Bondgenootschap sluiten

Lever het benodigde aantal kaarten in de kleur van een stam in om een bondgenootschap tussen alle spelers en die stam te sluiten. Er moet minstens 1 barbaar van die stam in jouw stad zijn om deze actie uit te voeren.

Geallieerde barbaren blijven zoals gewoonlijk doorgaan met binnenvallen en kunnen nog steeds meedoen aan een gevecht. Bondgenoten zijn nodig om het spel te winnen en om barbaren in te kunnen huren.

Linksonderin het scherm is een weergave van hoeveel kaarten benodigd zijn om een bondgenootschap te sluiten met een stam. Als een bondgenootschap gesloten is staat er een stip op de desbetreffende stam, zodat het aantal geblokkeerd wordt. 

### Barbaren inhuren

Nadat er een bongenootschap gesloten is met een stam barbaren, kun je barbaren van deze stam inhuren. Hierbij moet er minstens 1 barbaar van die stam in de huidige stad staan. Hierna kun je een aantal barbaren selecteren en dit aantal barbaren wordt vervangen door legioenen. 

## Fase 2: Trek 2 speelkaarten

Na het beëindigen van de beurt worden er voor de speler twee speelkaarten getrokken. Dit kan een eventkaart zijn of een stadskaart. Als de speler meer dan 7 kaarten heeft, moet de speler een gepast aantal kaarten verwijderen, om zo weer op (of onder) het limiet van 7 kaarten terecht te komen. Als alle speelkaarten op zijn, hebben de spelers verloren. 

## Fase 3: Steden binnenvallen

Na het trekken van de kaarten en voordat de volgende speler aan de beurt is, vallen willekeurige barbarenstammen willekeurige steden binnen. Dit gaat via een route vanaf hun basis. De routes zijn weergegeven door de lijnen (met pijlen erin) van de kleur van de stam. Er wordt per invasie één barbaar in de eerstvolgende lege stad in de route geplaatst en één in de stad daarvoor. 

### Steden plunderen

Op het moment dat er een vierde barbaar in een stad terecht komt, wordt de stad geplunderd. De vervalgraad wordt met 1 verhoogd en de plunderende barbaren verdwijen.

## Einde van het spel

### Verlies

1. Een speler kan na het uitvoeren van acties geen 2 speelkaarten meer trekken
2. De verval steen bereikt het laatste veld.

### Win

De spelers hebben een bondgenootschap gesloten met iedere stam.