# Spelregels

## Spelverloop

De beurt van een speler bestaat uit 3 fasen:

1. Voer 4 acties uit
2. Trek 2 speelkaarten
3. Steden binnenvallen

Na fase 3 is de volgende speler aan de beurt. Spelers mogen elkaar altijd helpen en ondersteunen, maar de speler die aan de beurt is beslist wat er werkelijk gebeurt.

## Fase 1: Voer 4 acties uit

Tijdens elke beurt voert een speler maximaal 4 acties uit. Kies een combinatie van onderstaande acties. Je mag dezelfde actie meerdere keren uitvoeren, waarbij elke keer telt als 1 actie.

### Marcheren

Verplaats je pion naar een aangrenzende stad. Je mag maximaal 3 legioenen vanuit jouw stad meenemen. Je kunt niet naar barbaarvoorraadvelden verplaatsen.

### Varen

Leg een stadkaart af om vanuit een havenstad naar een willekeurige andere havenstad op het bord te verplaatsen. De kleur van de kaart moet overeenkomen met de kleur van de bestemming. Je mag maximaal 3 legioenen vanuit jouw stad meenemen.

### Bouw een fort

Leg een stadkaart af die correspondeert met jouw stad om hier een fort uit de voorraad te plaatsen. Wanneer alle forten in gebruik zijn, mag je een fort van een andere stad op het bord naar jouw stad verplaatsen. In elke stad kan slechts 1 fort zijn.

### Leger rekruteren

Plaats legioenen uit de voorraad in jouw stad. Het aantal legioenen dat je plaatst moet gelijk zijn aan de rekruteringsgraad. Er moet een fort in jouw stad zijn om deze actie uit te voeren. Als er niet genoeg legioenen in de voorraad zijn, plaats er dan zoveel mogelijk. Verplaats geen legioenen van een andere plek op het bord.

### Vechten

Voor elk legioen in jouw stad gooi je maximaal 1 gevechtdobbelsteen. Voer het resultaat van je worp in jouw stad uit. Er moet minstens 1 barbaar in jouw stad zijn om deze actie uit te voeren.

### Samenspannen

Als een andere speler in jouw stad is en jullie het beide eens zijn, heb je één van de volgende opties:

- Geef een stadkaart die correspondeert met jouw stad aan die speler.
- Ontvang een stadkaart die correspondeert met jouw stad van die speler.

Als de speler die de kaart ontvangt nu meer dan 7 kaarten heeft, moet die speler onmiddellijk een kaart afleggen.

### Bondgenootschap sluiten

Leg het benodigde aantal kaarten in de kleur van een stam af om een bondgenootschap tussen alle spelers en die stam te sluiten. Er moet minstens 1 barbaar van die stam in jouw stad zijn om deze actie uit te voeren.

Geallieerde barbaren blijven zoals gewoonlijk doorgaan met binnenvallen en kunnen nog steeds meedoen aan een gevecht. Bondgenoten zijn nodig om het spel te winnen en om barbaren in te kunnen huren.

### Barbaren inhuren

Leg een kaart af die correspondeert met de kleur van een geallieerde stam om alle barbaren van die kleur uit jouw stad te verwijderen. Voeg daarna maximaal hetzelfde aantal legioenen uit de voorraad aan jouw stad toe.

Zijn er niet genoeg legioenen in de voorraad, plaats er dan zoveel mogelijk, maar verplaats geen legioenen vanuit een andere plek op het bord.

## Fase 2: Trek 2 speelkaarten

Trek na het uitvoeren van 4 acties tegelijkertijd de bovenste 2 kaarten van de gedekte stapel.

Als er op het moment dat je kaarten moet trekken minder dan 2 kaarten in de gedekte stapel zitten, eindigt het spel en hebben de spelers verloren!

### Opstanden

Als je een opstandkaart trekt, moet je de volgende stappen uitvoeren:

1. Verhogen: De invasiegraad wordt met 1 verhoogd.
2. Opstand: Trek de onderste kaart van de barbaarstapel en leg 3 corresponderende barbaren op de stad die op de kaart afgebeeld staat. Leg deze kaart af. Als deze stad verdedigd wordt door legioenen, is het aantal stenen dat wordt toegevoegd lager. Als deze stad niet verdedigd wordt en er nu 4 of meer stenen - van dezelfde kleur - in deze stad zouden moeten liggen, plaats je er slechts 3 en wordt de stad geplunderd.
3. Verhevigen: Schud alle kaarten in de barbaaraflegstapel en leg deze bovenop de barbaarstapel.

Let op: Bij het uitvoeren van deze stappen, trek je de onderste kaart van de barbaarstapel, schud je uitsluitend de kaarten in de barbaaraflegstapel en leg je deze bovenop de bestaande barbaarstapel.

Het is zeldzaam, maar niet onmogelijk, om tegelijkertijd 2 opstandkaarten te trekken. Voer in dat geval één keer alle drie hierboven beschreven stappen uit en voer ze daarna nogmaals uit. De tweede keer zal de kaart die tijdens de opstand getrokken wordt de enige barbaarkaart zijn om opnieuw te schudden, waarmee deze kaart bovenop de barbaarstapel eindigt. Gebeurteniskaarten mogen na het afhandelen van de eerste opstandkaart en voor het afhandelen van de tweede kaart gespeeld worden.

Leg opstandkaarten na het afhandelen terug in de doos. Trek geen vervangende kaarten.

## Fase 3: Steden binnenvallen

Draai van bovenaf de barbaarstapel, één voor één, het aantal barbaarkaarten open dat gelijk is aan de huidige invasiegraad . Val voor elke opengedraaide kaart 1 stad binnen en leg de kaart daarna af op de barbaaraflegstapel.

### Een stad binnenvallen

Om een stad binnen te vallen, plaats je daar 1 steen uit de corresponderende barbaarvoorraad, tenzij deze stad verdedigd wordt. Barbaren kunnen alleen onder bepaalde voorwaarden steden binnenvallen. Een stad kan binnengevallen worden als aan tenminste één van de volgende voorwaarden wordt voldaan.

- In de stad zijn al één of meer barbaren van die stam.
- In de vorige stad op de migratieroute zijn één of meer barbaren van die stam.

### Steden plunderen

Op het moment dat je een vierde barbaar van dezelfde kleur op een stad zou moeten leggen, wordt de stad in plaats hiervan geplunderd. De vervalgraad wordt met 1 verhoogd. Staat er een fort in de stad, leg deze dan terug in de voorraad en leg daarna 1 barbaar van deze stam in elke aangrenzende stad. Legioenen vormen een verdediging tegen deze toegevoegde stenen.

## Einde van het spel

### Verlies

1. Een speler kan na het uitvoeren van acties geen 2 speelkaarten meer trekken
2. De verval steen bereikt het laatste veld.
3. Roma wordt geplunderd.

### Win

De spelers hebben een bondgenootschap gesloten met iedere stam of er zijn geen steden op het bord in het bezit van niet geallieerde barbaren.